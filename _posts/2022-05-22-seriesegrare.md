---
layout: post
title:  "Landskrona SK seriesegrare!"
date:   2022-05-22 23:22 +0200
author: migge
---

Det var många år sen sist, men äntligen kan klubben stoltsera med en
serieseger! Och inte nog med det; segern var redan säkrad innan sista
ronden, vilket reflekterar årets serie på ett rättvist sätt då vi helt
enkelt varit överlägsna och spelat i en klass för oss själva, näst
intill. Naturligt, då vi i samtliga matcher varit högre rankade än våra
motståndare.

Sista ronden förlorade vi visserligen; matchen var betydelselös och vi
ställde upp med ett något svagare lag än vanligt. Men allt i sin
ordning, det var ett perfekt tillfälle att ge somliga spelare chansen
att spela!

Vi ser fram emot division II nästa säsong, och till skillnad från förra
gången vi var upp i den divisionen så är vi bättre rustade den här
gången, med ett klart starkare lag än på många år. Klubbens tre högst
rankade spelare - Mikael, Håkan och Robert - gick alla tre obesegrade i
årets serie och kommer ligga bra till ratingmässigt även i division II.

Resultat hittar ni här på sidan:

[Tävlingar]({{site.baseurl}}/turneringar)
