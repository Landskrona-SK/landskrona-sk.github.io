---
layout: post
title:  "Goran Pavlovic Landskronamästare!"
date:   2025-11-26 21:20 +0200
author: migge
---

Efter en lyckad vårsäsong där han återkom till klubben efter en lång
frånvaro och mestadels hållt igång via spel på internet, så har
**Goran Pavlovic** gått från klarhet till klarhet och gjort en ännu
starkare höstsäsong.

I övertygande stil så vann han årets Landskronamästerskap med 6½ poäng
av 7 möjliga och kan därmed titulera sig Landskronamästare 2025! Han
tappade endast en halv poäng efter en remi halvvägs in i tävlingen,
men vann komfortabelt mot de största utmanarna.

Det ska bli spännande att se hur högt taket är, för just nu stiger
hans rating i raketfart. I den här takten kommer han under 2026 tampas
om att ta över platsen som den högst rankade spelaren i klubben.

Grattis Goran!

![]({{site.baseurl}}/assets/images/2025-11-goran.jpg)
